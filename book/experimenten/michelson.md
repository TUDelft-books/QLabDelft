# Michelson Interferometer 
(de bom-tester) - practicumhandleiding  
```{figure} ./media/image1.jpeg
    ---
    width:5
    name: opstelling Michelson
    align: center 
    ---
Foto van de Michelson Interferometer opstelling
```

# Experiment Start

## Inleiding

De Michelson interferometer is de bekendste interferometer. Bekend van
het experiment van Michelson en Morley waarbij werd aangetoond dat ether
niet bestond. Tot dan toe werd gedacht dat er een stilstaand medium was
voor elektromagnetische golven, ether genaamd. De aarde zou hier dan
doorheen bewegen. Door aan te tonen dat licht in verschillende
richtingen (ten opzichte van de draaiing van de aarde) even hard beweegt
en dat er dus geen relatieve beweging was ten opzichte van deze ether,
werd aangetoond dat ether niet bestaat.

Dit experiment liet zien dat de snelheid van het licht constant is en
vormt daarmee een bevestiging van het postulaat van Einstein met
betrekking tot de relativiteitstheorie.

De Michelson interferometer kan door zijn grote gevoeligheid worden
gebruikt om uitzettingen door warmte te bepalen, trillingen of zelfs
gravitatiegolven.

In de quantummechanica kan Michelson interfometer worden gebruikt om de
beginselen van de deeltje-golf dualiteit te demonstreren en dat is wat
we hier gaan doen.

## Doel

In dit experiment wordt onderzocht hoe de golf-deeltje dualiteit kan
worden gebruikt om interferentie te verklaren.

## Theorie

In de Michelson interferometer wordt het licht gesplitst door een
halfdoorlatende spiegel: 50% gaat er doorheen en 50% wordt onder een
hoek van 90 graden afgebogen. Zodoende ontstaan er twee paden. Bij beide
paden wordt het licht weerkaatst door een spiegel en komt via de
halfdoorlatende spiegel op een scherm terecht. Op het scherm vormt zich
een ringvormig interferentie patroon.

## Materiaal

```{figure} ./media/image2.jpeg
    ---
    width:5
    name: opstelling Michelson
    align: center 
    ---
 Opstelling met benoeming onderdelen
```

## Uitvoering

### Veiligheid

Let bij de uitvoering op de veiligheid: Van laserlicht kun je blijvend
blind raken. Ondanks dat deze laser is geselecteerd om mee te werken
zonder extra veiligheidsmaatregelen wordt er toch geacht rekening te
houden met de standaard afspraken wanneer je werkt met laserlicht:

- Zorg dat je nooit rechtstreeks in de laser kijkt of anderen in het
  gezicht schijnt.

- Kijk ook uit met strooi- of gereflecteerd licht.

- De laser wordt dan ook niet gedemonteerd.

### De uitvoering in stappen:

- Zet de laser aan.

- Controleer de uitlijning van de opstelling. Als er een
  interferentiepatroon zichtbaar is dan is de opstelling goed
  uitgelijnd.

- **Uitlijnen** gaat als volgt:

  - Controleer eerst of alles ongeveer recht staat.

  - Haal de holle lens uit de opstelling.

  - Verwijder het scherm en neem daarvoor in de plaats een wit vlak
    (muur) op minstens 2 meter afstand. Zorg dat de stippen overlappen,
    door:

  - De halfdoorlatende spiegel iets te draaien (meestal niet nodig)

  - De stelschroeven van de spiegels te draaien.

  - Plaats vervolgende de holle spiegel en het scherm terug.

<!-- -->

- Zorg dat in de middelste cirkel geheel te zien is op het scherm en dat
  deze licht is van kleur, door aan de stelschroeven van de spiegels te
  draaien.

**Als de interferometer uitgelijnd is:**

*Wees uitermate voorzichtig met de opstelling omdat een stootje tegen
een van de elementen betekent dat de interferometer opnieuw moet worden
uitgelijnd.*

# Experiment 1: Lichtgolven

***Verwachting***

Wat verwacht je te gaan zien op het scherm als je de laser aanzet?

***Waarneming***

Zet nu de laser aan en bekijk het scherm:

Komt dit beeld overeen met je verwachting? En hoe wel of niet?

***Uitleg***

Licht laat zowel golf als deeltjes gedrag zien: De ene keer spreken we
over fotonen als lichtdeeltjes, een ander moment over lichtgolven. We
noemen dit golf-deeltjes dualiteit.

In dit experiment interfereren de lichtgolven met elkaar en ontstaat er
constructieve en destructieve interferentie. De heldere en donkere
ringen. Omdat de bron circulair is, is het beeld dat ook, en bevindt het
nulde orde maximum zicht in het midden.

Elektronen zijn ook dualistisch: Ze kunnen zich gedragen als golf of
deeltje. Dit wordt zichtbaar in een ander experiment: Het twee spleten
experiment.

# Experiment 2: Trillingen meten

***Verwachting***

Wat verwacht je te gaan zien op het scherm als je zachtjes op de tafel
tikt?

***Waarneming***

Tik nu zachtjes op de tafel.

Komt dit beeld overeen met je verwachting? En hoe wel of niet?

***Uitleg***

Doordat de lengte van de armen verandert als er trilling wordt
doorgegeven, verandert het weglengteverschil één of meerdere
golflengtes. Hierdoor treedt er afwisselend wel of geen constructieve
interferentie op bij een bepaalde plek op het scherm en zal er dus
afwisselend een lichte of donkere ring zichtbaar zijn (maxima en
minima).

Het veranderen van de ringen gebeurt met het volgende verband:

```{math}
2 \cdot d = n \cdot \lambda
```

Hierin is:

*d* = verandering armlengte

*n* = aantal hele ring veranderingen (van maximum naar maximum)

*λ* = golflengte

**Opdracht**

De golflengte van de laserpen is 531,9 nm. Bereken de lengteverandering
van de arm als er 8x een wisseling is van maximum naar minimum en weer
terug.

**Achtergrond**

De Michelson Interferometer (spreek Amerikaans uit: maikelson) kan op
veel verschillende manieren worden gebruikt. Hieronder een paar
voorbeelden:

-Detectie van [gravitatiegolven](https://youtu.be/IOHnkCJ45bQ).

-Bepaling van de uitzetting van materialen.

-Bepaling van de brekingsindex van gassen.

-Ontkrachten van het bestaan van ether in het [Michelson-Morley
experiment](https://nl.wikipedia.org/wiki/Michelson-Morley-experiment).

# Experiment 3: 4 fotonen

Hierboven gebruiken we het (klassieke) golfgedrag van licht om het
experiment te verklaren.

We gaan nu dit experiment proberen te beschrijven aan de hand van het
deeltjesmodel, dus met fotonen.

In dit *gedachtenexperiment* sturen we in eerste instantie 4 losse
fotonen uit de laser.

***Verwachting***

Wat verwacht je dat er gebeurt met de fotonen?

Wat kun je zeggen over de intensiteit van het interferentiepatroon.

***Waarneming***

Er ontstaat (weer) een interferentiepatroon. Maar twee fotonen van de
vier bereiken het scherm en zorgen voor een interferentiepatroon (maar
NIET doordat ze interfereren met elkaar).

***Uitleg***

Klassiek gezien is er bij de halfdoorlatende spiegel 50% kans dat de
fotonen rechtdoor gaan en 50% dat ze onder een hoek van 90graden
spiegelen. Dat betekent dus 2 van 4 rechtdoor gaan. We volgen dit *pad*:
Deze 2 fotonen bereiken de spiegel en worden teruggekaatst. Vervolgens
komen deze fotonen weer bij de halfdoorlatende spiegel (maar dan aan de
andere kant). De halfdoorlatende spiegel zal (weer) 50% doorlaten
richting het scherm (1 van de 2) en 50% spiegelen (de ander van de 2)
richting de laser.

Uiteindelijk komen van beide paden dus 2 fotonen op het scherm terecht
en 2 komen terug in de laser.

Op het scherm geldt echter klassiek dat lossen fotonen niet met elkaar
kunnen interfereren en het interferentiepatroon kan dus dan ook niet op
deze manier worden verklaard.

In de quantummechanica kan de golffunctie van een deeltje interfereren
met zichzelf.

# Experiment 4: Enkel foton

In experiment 3 wordt op een klassieke manier het gedrag met losse
fotonen verklaard. Er komt echter geen antwoord op de vraag hoe het
interferentiepatroon ontstaat en waarom het verdwijnt als één pad wordt
geblokkeerd of wat gebeurt als je maar 1 foton gebruikt.

In dit *gedachtenexperiment* sturen we één foton uit de laser.

***Verwachting***

Wat verwacht je dat er gebeurt met het foton?

Welk pad zal het foton volgen?

Is er een interferentiepatroon?

***Waarneming***

*Er ontstaat nog steeds een interferentiepatroon.*

***Uitleg***

In de quantummechanica heeft elk deeltje zijn eigen *golffunctie*
$`\psi`$. . De golffunctie van het foton *volgt beide paden* en
interfereert uiteindelijk met zichzelf: Een interferentiepatroon is
zichtbaar. Alleen wanneer er wordt gekeken naar het (pad van het) foton,
of wanneer het foton wordt gemarkeerd, door bijvoorbeeld een bom, dan
zal de golffunctie instorten en zal er geen interferentie meer optreden.

Dus zodra er *pad informatie* bestaat stort de golffunctie van de twee
paden in.

# Experiment 5: De bomtester
```{figure} ./media/image3.png
    ---
    width:10
    name: paden
    align: center 
    ---
Figuur van de Thorlabs usermanual
```


We kunnen een bom (of nepbom) plaatsen in één van de paden/armen. Met
behulp van dit experiment is het mogelijk om in een aantal gevallen deze
te detecteren zonder dat de bom afgaat.

We sturen telkens één foton uit de laser. De detector is dusdanig
ingesteld dat er destructieve interferentie optreedt wanneer er geen pad
informatie is.

We onderscheiden vervolgens de volgende mogelijkheden:

1.  Er wordt een foton gedetecteerd. (1 op 4)

2.  De detector blijft donker (3 op 4)

Oorzaak van (1) kan enkel zijn dat er een bom is één van de paden,
waardoor de golffunctie is ingestort. Het foton heeft echter wel de
detector bereikt en dus blijkbaar het andere pad gekozen.

Oorzaak van (2) kan zijn dat:

1.  Het foton is via de spiegel en halfdoorlatende spiegel weer terug in de laser beland (1 op 4), òf:

2.  Een echte bom is afgegaan en dat gaf een explosie, maar het foton
    bereikte de detector niet. (2 op 4). Dit kun je testen door je hand
    in één van de paden te houden.

In 50% van de gevallen zal de bom afgaan, in 25% van de gevallen is het
onbeslist en in 25% van de gevallen mogelijk om een bom te
ontdekken, zonder dat deze afgaat.

Door de onbesliste gevallen (de 25% in de laser teruggekaatste fotonen)
**opnieuw te testen** is het mogelijk om een hoger percentage te behalen van
ontdekte bommen, zonder dat ze af zijn gegaan.

Hoe groot is dat percentage?

## De wiskunde:
```{math}
:label: 1
n = \sum_{i = 1}^{\infty}{A\left( \frac{1}{4} \right)^{i}}
```


Om dit op te lossen moet je wat weten over de *meetkundige reeks
(geometric series)*:

Voorbeeld:

Stel 100 deeltjes vervallen. Na 1 halfwaardetijd zijn er 50 over, na 2
zijn er 25, et cetera. Hoeveel deeltjes zullen er in totaal vervallen?

```{math}
n = 50 + 25 + 12,5 + \ldots
```

Ofwel:

```{math}
n = \sum_{i = 1}^{\,\infty}{100\left( \frac{1}{2} \right)^{i}}
```

De meetkundige reeks heeft de volgende algemene oplossing:

```{math}
n = \frac{a}{1 - r}
```

Waarin *a* het antwoord is van eerste sommatie stap (in dit geval *i=1*)
en *r* is de factor tussen de haakjes.

Dus wordt de oplossing van het voorbeeld:

```{math}
n = \frac{50}{1 - \frac{1}{2}} = 100
```

Er zullen in totaal dus uiteraard 100 deeltjes vervallen, want je begon
met 100.

**Opdracht**

Probeer nu zelf de oplossing te vinden van formule [](#1).
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
Oplossing:

```{math}
A\frac{\frac{1}{4}}{1 - \frac{1}{4}} = \frac{A}{3}
```
