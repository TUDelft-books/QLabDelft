# Experimenten

De practicumhandleidingen van de experimenten van het QuantumLab Delft vind je hier.
 
Een korte omschrijving van de experimenten (in willekeurige volgorde):

**[Alice, Bob & Eve](crypto.md)** 
<br>
Met deze opstelling kan de werking van Quantum cryptografie (BB84-protocol) worden gedemonstreerd. Alice stuurt een boodschap naar Bob, die Eve probeert af te luisteren... (evesdropping).   

**[Michelson Interferometer](michelson.md)** 
<br>
Met deze opstelling kunnen diverse experimenten worden uitgevoerd, waaronder de zo genaamde Bombtester. 

**[Mach Zehnder Interferometer](mach.md)** 
<br>
Met deze opstelling kan worden geëxperimenteerd met het quantum begrip pad-informatie en de zo genaamde Quantum Eraser. 

**[Quantum Conductantie](conductantie.md)**
<br>
Met dit experiment kan met goudcontacten worden gedemonstreerd dat als een elektrische schakelaar maar klein genoeg wordt gemaakt, de stroom alleen in vaste hoeveelheden (gequantiseerde stapjes) afneemt bij het openen van de schakelaar. 

**[Diamant NV sensor](nv.md)**
<br>
Met dit experiment wordt gebruik gemaakt van diamant poeder met NV-centers. Door deze in een hoger energieniveau te brengen met een groene laser en het geëmitteerde rode licht te meten, kan vervolgens met een magnetisch veld Zeeman splitsing worden aangetoond. 

**Dubbelspleetexperiment en single foton interferentie**   
<br>
Met dit experiment wordt interferentie bij losse fotonen aangetoond. 
 
**[Tunnelexperiment](tunnelen.md)**
<br>
Met dit experiment wordt het tunneleffect met licht “zichtbaar” gemaakt. 

**[Spectrometer](spectro.md)**
<br>
Met dit experiment kunnen spectra worden onderzocht en wordt de werking van een spectrometer duidelijk.

**[Hanbury - Brown & Twiss](hbt.md)**
<br>
Met dit experiment kan worden onderzocht in hoeverre enkele, losse fotonen bestaan en of laserlicht hier dan uit bestaat.